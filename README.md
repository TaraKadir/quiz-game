Projektbeskrivning: JavaScript Quiz

1/ Hur planerades arbetet?

Jag började med att läsa igenom projektbeskrivningen för att förstå vad som förväntades av mig. Min plan var att börja med grunden i HTML för att sedan bygga funktionaliteten med JavaScript. Tanken var att avsluta med design i CSS när resten av funktionerna var klara. Jag valde att jobba steg för steg och fokusera på en sak i taget.
Eftersom quizet behövde innehålla 10 frågor av olika typer, bestämde jag mig för att använda en array i JavaScript för att spara alla frågor. Det gjorde det lättare att skapa funktioner som kunde visa en fråga i taget och hantera svaren.

2/ Hur såg arbetsprocessen ut från start till slut?

Jag började med att bygga HTML-strukturen, så att alla delar av quizet fanns på plats, som startsidan, frågesidan och resultatsidan. Därefter skrev jag JavaScript-koden för att visa frågor, låta användaren svara och sedan visa deras resultat.
För kodstrukturen försökte jag hålla det så enkelt som möjligt. Jag valde att använda funktioner för att dela upp koden, till exempel en funktion för att visa frågor och en annan för att hantera svar. Det hjälpte mig att hålla bättre koll på vad koden gjorde.
På slutet försökte jag lägga till extra saker, som feedback när användaren svarade rätt eller fel, och dark mode, för att göra quizet mer användarvänligt. Jag hann dock inte jobba så mycket med designen som jag hade tänkt.

3/ Vad var de största utmaningarna med projektet?

Den största utmaningen var att hålla fokus eftersom jag vabbat och varit sjuk under projektet. Det gjorde att jag fick jobba mer oregelbundet och ibland var det svårt att hitta tillbaka till tankarna jag haft innan. Jag fick också kämpa med vissa delar av JavaScript, som hur checkbox-frågor skulle fungera och hur man kunde spara poäng med localStorage.
För att lösa problemen googlade jag mycket och försökte förstå olika lösningar. Jag pratade också med min man för att få hjälp att hitta rätt sätt att skriva koden. Det var inte alltid lätt, men det kändes bra att hitta lösningar och se saker fungera till slut.

4/ Vad har du lärt dig under projektets gång?

Jag har lärt mig mycket om JavaScript och hur man bygger en applikation steg för steg. Några saker jag har lärt mig är:
-Hur man använder arrays och objekt för att organisera data.
-Hur man kan använda funktioner för att göra koden mer strukturerad och lättare att förstå.
-Hur localStorage fungerar och hur man kan använda det för att spara data.
-Hur viktigt det är att testa koden hela tiden för att hitta buggar och fixa dem direkt.
Jag har också lärt mig att det är okej att fråga om hjälp eller googla när man fastnar. Det känns som att jag fått en bättre förståelse för hur man kan bygga upp ett projekt från början till slut.
